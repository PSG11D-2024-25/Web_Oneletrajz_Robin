f1. beadandó feladat (2022.12.16 23.55-ig)
Ebben a beadandó feladatban egy statikus weboldalt kell készítenie, a webalkalmazás több oldalból áll, dinamikus eszközök és külső könyvtárak közül csak a megengedett eszközöket használhatja fel. A feladat célja egy bemutatkozó oldal elkészítése, valamint egy oldal készítése minta alapján (szerkezet, tagolás, stílusjegyek megválasztása).  A beadandó témája egy bemutatkozó oldal elkészítése.
Technológiák: HTML5, CSS3, Bootstrap 5
A beadandó feladat megoldása során a stílusra és szerkezetre vonatkozóan ahol nincs külön leírás, ott az elvárás, hogy az oldal szerkezete logikus és a szabványnak megfelelő legyen kialakítva, a stílus pedig esztétikus, valamint jól strukturált. Ezeknek a feladatoknak a megoldása során Bootstrap-et használhat. 

A lenti oldalak legyenek egymásból elérhetőek menüpontokon keresztül. Az oldalnak reszponzívaknak kell lenni! A beadandó feladatban az alábbi részeket kell teljesíteni:

Önéletrajz oldal: 
Szakmai önéletrajz az elvárt formai követelményeknek megfelelően (iskolák felsorolva, pontokba szedve stb.), egy kép beszúrása. A szakmai önéletrajz alrészei: alapadatok, szakmai tapasztalat, iskolák, nyelvismeret stb. Az egyes alrészekhez ezen az oldalon könyvjelzők segítségével el lehet ugrani. 
Az oldalról pdf formátumban legyen letölthető az elkészített europass önéletrajzuk. Ha nincs, akkor el kell készíteni: https://europass.hu/europass/docs/1 
Az oldalon legyen olyan link is, amely segítségével e-mailt lehet küldeni Önöknek küldeni az alapértelmezett levelezőből e-mail cím beírása nélkül. A levél tárgya legyen: Webprogramozás I.


Órarend oldal: Az egyetemi órarend táblázatos formában felírva (nappali esetén az egy heti, levelező esetén a féléves órarend). Távoktatási tagozaton itt táblázatos formában azt kell megjeleníteni, hogy az aktuális félévben milyen tárgyakat vettek fel (tárgykód, tárgynév, kreditérték) és a táblázatban legalsó sorában legyen összegezve a felvett kreditek száma.


Naptár oldal: 2022. december hónap havi nézetét kell felépíteni (pl. Windows naptár havi nézet), az első és utolsó héten átcsúszó napok betűszíne legyen piros, háttérszíne szürke, ezzel is jelezve, hogy ezek a napok már nem képezik részét a hónapnak.  


Képgaléria: Kategorizált képgaléria, amely legalább 20 képet tartalmaz, legalább 2 kategóriára bontva. Minden képnek van címe, sorszáma és miniatűrje. A galériában arra is legyen lehetőség, hogy egyszerre az összes képet megtekintsük. Elvárás az elegáns megjelenítés. JavaScript képnézegetőt nem lehet alkalmazni!


Videógyűjtemény: Videók gyűjteményét tartalmazó oldal. Elvárás, hogy minden videó lejátszható legyen helyben, tartozzon hozzá cím és leírás (pl., mint a YouTube lista). Egy oldalon 5 videó jelenjen meg és legalább két oldalból álljon (lapozási funkció megvalósítása). Az elemek lapozása statikusan történik, dinamikus eszközöket nem lehet használni. Youtube videók esetén használható beágyazás az egyes videóknál!


Sakktábla oldal: Ez a feladatrész a mintának való HTML és CSS felépítést vizsgálja, így ebben a feladatban az általános kereten (fejléc, menüsor, lábléc) kívül, azaz a konkrét tartalmi részben nem használhat Bootstrap elemeket. A méreteknek arányaiban kell megegyezni, a színek esetén pedig a mintának megfelelőket kell használni (esetlegesen Gimp vagy Paint programokkal vizsgálható a színkód).  
Az értékelés az alábbi szempontok alapján valósul meg: 
A HTML oldal szerkezete és felépítése: A javítás előfeltétele a szabványnak megfelelő oldal készítése (HTML Validátor nem ad vissza Error típusú eredményt). Ebben a pontban az egyes logikai egységek kialakítása, kezelése, egymásba ágyazása kerül vizsgálatra. 
CSS szerkezete és felépítése: A javítás előfeltétele a szabványnak megfelelő stíluslap készítése (CSS Validátor nem ad vissza Error típusú eredményt). Ebben a pontban az egyes logikai egységek kialakítása, kezelése, egymáshoz való viszonya kerül vizsgálatra, valamint, hogy mennyire sikerült egységes megjelenítést meghatározni és ezt mennyire duplikációmentes, átlátható kódbázissal. A vizsgálat kiterjed arra is, hogy mennyire újrahasznosítható és módosítható könnyen a kódbázis. 
Egységek szétválasztása: A HTML, CSS  állományok jól elkülöníthetőek egymástól, a készítettek kódbázisok külön-külön újrahasznosíthatóak.
Bootstrap használata: Boostrap professzionális alkalmazása, az oldalak reszponzívak, Bootstrap használata helyes, a Bootstrap szabályainak felülírása helyesen történik meg.
